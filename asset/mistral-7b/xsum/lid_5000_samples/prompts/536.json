[
    [
        536,
        [],
        "Dylai pleidleisio gorfodol gael ei ystyried yn etholiadau'r Cynulliad yn y dyfodol, yn \u00f4l un Aelod Cynulliad Llafur."
    ],
    "Write a short summary for the following passage:\nDyna'r \"llwybr iawn i'w ddilyn\" er mwyn rhoi hwb i nifer y pleidleiswyr, meddai Jeremy Miles.\nYn \u00f4l y Prif Weinidog Carwyn Jones, nid yw Llywodraeth Cymru o blaid pleidleisio gorfodol, gan ychwanegu bod hynny'n \"fath o esgus i wleidyddion\".\nOnd mae BBC Cymru ar ddeall bod sawl aelod o'r cabinet yn bersonol o blaid cyflwyno'r newid.\nDoes yr un o'r pleidiau gwleidyddol yng Nghymru yn cefnogi pleidleisio gorfodol yn swyddogol.\nBydd y Cynulliad Cenedlaethol yn gyfrifol am drefn etholiadau ei hun yn y dyfodol, yn dilyn Deddf Cymru 2017.\nO ganlyniad fe all ACau benderfynu cyflwyno pleidleisio gorfodol, a gostwng yr oedran pleidleisio i 16 oed.\nMae Awstralia yn un o 11 o wledydd sy'n gorfodi cyfranogaeth mewn etholiadau. Mae eraill sydd wedi mabwysiadau'r drefn ond sydd ddim yn ei orfodi.\nGofynnwyd i Mr Miles, AC Castell-nedd, am ei safbwynt ar bleidleisio gorfodol. Dywedodd: \"Dwi'n bersonol o blaid hynny, ond rwy'n credu bod angen cael dadl a sgwrs gyhoeddus er mwyn darbwyllo pobl mai dyna'r llwybr iawn i'w ddilyn.\n\"Rhyw fath o gyfranogi gorfodol bydde fe, byse dim gorfodaeth ar unrhyw un i bleidleisio am unrhyw blaid yn benodol.\n\"Bydde cyfle i bobl atal eu pleidlais tasan nhw ddim yn gallu dewis neu ar sail moesol.\"\nDywedodd Carwyn Jones: \"Nid ydym o blaid pleidleisio gorfodol. Fel llywodraeth, wrth gwrs, rydym ni wedi cymryd safbwynt ein bod ni eisiau gweld, mewn etholiadau Cynulliad, pobl ifanc 16 i 18 oed yn pleidleisio, ond nid ydym o blaid pleidleisio gorfodol.\"\nYchwanegodd: \"Mae'n rhaid i mi ddweud fy mod i'n ystyried weithiau bod pleidleisio gorfodol yn fath o esgus i wleidyddion.\n\"Mae'n gyfrifoldeb i bob un ohonom, ar y cyd, i gynyddu'r nifer sy'n pleidleisio.\"\nSummary:\n",
    {
        "id": 536,
        "document": "Dyna'r \"llwybr iawn i'w ddilyn\" er mwyn rhoi hwb i nifer y pleidleiswyr, meddai Jeremy Miles.\nYn \u00f4l y Prif Weinidog Carwyn Jones, nid yw Llywodraeth Cymru o blaid pleidleisio gorfodol, gan ychwanegu bod hynny'n \"fath o esgus i wleidyddion\".\nOnd mae BBC Cymru ar ddeall bod sawl aelod o'r cabinet yn bersonol o blaid cyflwyno'r newid.\nDoes yr un o'r pleidiau gwleidyddol yng Nghymru yn cefnogi pleidleisio gorfodol yn swyddogol.\nBydd y Cynulliad Cenedlaethol yn gyfrifol am drefn etholiadau ei hun yn y dyfodol, yn dilyn Deddf Cymru 2017.\nO ganlyniad fe all ACau benderfynu cyflwyno pleidleisio gorfodol, a gostwng yr oedran pleidleisio i 16 oed.\nMae Awstralia yn un o 11 o wledydd sy'n gorfodi cyfranogaeth mewn etholiadau. Mae eraill sydd wedi mabwysiadau'r drefn ond sydd ddim yn ei orfodi.\nGofynnwyd i Mr Miles, AC Castell-nedd, am ei safbwynt ar bleidleisio gorfodol. Dywedodd: \"Dwi'n bersonol o blaid hynny, ond rwy'n credu bod angen cael dadl a sgwrs gyhoeddus er mwyn darbwyllo pobl mai dyna'r llwybr iawn i'w ddilyn.\n\"Rhyw fath o gyfranogi gorfodol bydde fe, byse dim gorfodaeth ar unrhyw un i bleidleisio am unrhyw blaid yn benodol.\n\"Bydde cyfle i bobl atal eu pleidlais tasan nhw ddim yn gallu dewis neu ar sail moesol.\"\nDywedodd Carwyn Jones: \"Nid ydym o blaid pleidleisio gorfodol. Fel llywodraeth, wrth gwrs, rydym ni wedi cymryd safbwynt ein bod ni eisiau gweld, mewn etholiadau Cynulliad, pobl ifanc 16 i 18 oed yn pleidleisio, ond nid ydym o blaid pleidleisio gorfodol.\"\nYchwanegodd: \"Mae'n rhaid i mi ddweud fy mod i'n ystyried weithiau bod pleidleisio gorfodol yn fath o esgus i wleidyddion.\n\"Mae'n gyfrifoldeb i bob un ohonom, ar y cyd, i gynyddu'r nifer sy'n pleidleisio.\"",
        "summary": "Dylai pleidleisio gorfodol gael ei ystyried yn etholiadau'r Cynulliad yn y dyfodol, yn \u00f4l un Aelod Cynulliad Llafur.",
        "label": "Dylai pleidleisio gorfodol gael ei ystyried yn etholiadau'r Cynulliad yn y dyfodol, yn \u00f4l un Aelod Cynulliad Llafur."
    }
]